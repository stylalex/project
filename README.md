# project
### Ακολουθούν τα αποτελέσματα της εργασίας που μας ανατέθηκε στο μάθημα "Τηλεπισκόπηση & Ανάλυση Εικόνων"!!!

Για τη διεκπαιρέωση του 1ου ερωτήματος της εργασίας, δημιουργήσαμε ένα γράφημα μέσω της πλατφόρμας Climate Engine, στο οποίο παρουσιάζεται η διακύμανση των δεικτών NDVI και NDWI για το αγροτεμάχιό μας, κατά τη περίοδο 1-1-2021 έως και 8-7-2023.

![ClimateEngine](https://github.com/stylalex/project/assets/139614186/e85cac5a-6aa8-4026-a63a-27b46a638026)

Ο δείκτης NDVI μας δείχνει της παραλλακτικότητα που υπάρχει στη καλλιέργεια όσον αφορά τη βλάστηση και παίρνει τιμές από -1 έως 1. Τιμές μικρότερες του 0.1 χαρακτηρίζουν το γυμνό έδαφος, τιμές από 0.2 έως 0.5 υποδεικνύουν την ύπαρξη βλάστησης ενώ πάνω από 0.6, έχουμε πυκνή βλάστηση. Αντίστοιχα, ο δείκτης NDWI, μας επιτρέπει να εντοπίζουμε περιοχές ή σημεία στα οποία υπάρχει νερό. Οι τιμές που λαμβάνει είναι από -1 έως 1. Από -1 έως – 0.3, έχουμε ξηρές επιφάνειες, δίχως ύπαρξη νερού, από -0.3 έως 0, λιγότερο ξηρές επιφάνειες, πάλι χωρίς την ύπαρξη νερού, από 0 έως 0.2 υφίσταται μια μικρή ποσότητα νερού ενώ πάνω από 0.2 έχουμε επιφάνειες με νερό. 

Σύμφωνα με το παραπάνω γράφημα, συμπεραίνουμε ότι ο παραγωγός, επί τρία συναπτά έτη, καλλιεργούσε στο αγροτεμάχιο σκληρό σιτάρι. Αυτό το καταλαβαίνουμε απο τις περιόδους που ο δείκτης NDVI αρχίζει και παίρνει τιμές πάνω απο 0.2 (περίοδος φυτρώματος καλλιέργειας) και τις αντίστοιχες κατά τις οποίες μειώνεται (περίοδος ωρίμανσης). Θα μπορούσε κανείς να πει ότι είναι και κριθάρι, ωστόσο για να ίσχυε κατι τέτοιο θα έπρεπε ο δείκτης NDVI να μειώνεται σε προγενέστερο στάδιο καθώς το κριθάρι είναι καλλιέργεια μικρότερου κύκλου. Επίσης, μέσω του γραφήματος και του δείκτη NDVI παρατηρούμε ότι η καλλιέργεια το έτος 2021 είχε εντονότερη βλάστηση. Αυτό το καταλαβαίνουμε απο τον NDVI που έχει μεγαλύτερες τιμές τη περίοδο του Απριλίου για το 2021. Κατά πάσα πιθανότητα ο παραγωγός εκείνη τη περίοδο πραγματοποίησε κάποια άρδευση στη καλλιέργεια. 

#

Προχωρόντας στο 2ο ερώτημα, μέσω κάποιων χαρτών με vector δεδομένα στους οποίους παρουσιαζόνται κάποιοι εναλλακτικοί δείκτες βλάστησης (GBNDVI, GRNDVI, RBNDVI και WDRVI), έχουμε τη δυνατότητα να εντοπίσουμε την παραλλακτικότητα που υπάρχει στο αγροτεμάχιό μας στις 13-4-2023. Τους χάρτες αυτούς του δημιουργήσαμε στο πρόγραμμα ArcGiS, και στη συνέχεια με τη χρήση του QGiS κατασκευάσαμε την ιστοσελίδα στην οποίά αυτοί παρουσιάζονται (). Επίσης, μέσω του ArcGiS και του εργαλείου Statistics (Attribute table) πήραμε τα περιγραφικά χαρακτηριστικά των δεικτών.

![gbndvi_graph](https://github.com/stylalex/project/assets/139614186/acb8efb9-b953-4799-84ce-536ab6227044)

Οι δείκτες GBNDVI, GRNDVI και RBNDVI σύμφωνα με τη βιβλιογραφία παρουσιάζουν μεγαλύτερη συσχέτιση όσον αφορά τον δείκτη LAI (δείκτης μέτρησης χλωροφύλλης). Και αυτό διότι κυρίως οι μπάντες GREEN και BLUE δείχνουν να αποτυπώνουν με  μεγαλύτερη ακρίβεια την ανακλαστικότητα της βλάστησης σε σχέση με τη RED μπάντα. Εάν το σκεφτούμε πιο διεξοδικά, σε ένα υγιές φύλλο, η RED μπάντα απορροφάται περισσότερο απ’ όλες τις άλλες. Ενώ τη μεγαλύτερη ανακλαστικότητα έχει η NIR και η GREEN. Στο δικό μας αγροτεμάχιο, οι δείκτες GBNDVI και GRNDVI είναι σχεδόν πανομοιότυποι. Αυτό σημαίνει ότι η BLUE και RED μπάντα έχουν πανομοιότυπα ποσοστά ανακλαστικότητας. Όμως, ο δείκτης RBNDVI, μεσοσταθμικά είναι λίγο μεγαλύτερος από τους άλλους 2. Αυτό συνεπάγεται ότι οι μπάντες RED και BLUE έχουν μικρότερα ποσοστά ανακλαστικότητας απ’ ότι η GREEN. 

![grndvi_graph](https://github.com/stylalex/project/assets/139614186/fbf7b533-bca5-4fb5-b06b-ae7464191b88)

Ο δείκτης WDRVI, χρησιμοποιείται για να εξαλείψει το πρόβλημα του saturation που δημιουργείται με το δείκτη NDVI. Πρόκειται στην ουσία για το στάδιο εκείνο της καλλιέργειας όπου οι χρωστικές των φύλλων της καλλιέργειας φτάνουν σε ένα κρίσιμο επίπεδο όπου η ανακλαστικότητα της NIR μπάντας αυξάνεται ενώ η RED μπάντα παραμένει στα ίδια ποσοστά ανακλαστικότητας καθώς ακόμη απορροφάται από τα φυτά. Έτσι ο NDVI δεν είναι τόσο ακριβής σε εκείνα τα στάδια ανάπτυξης της καλλιέργειας. Με τη χρήση ενός συντελεστή βαρύτητας στο τύπο υπολογισμού του NDVI, προσπαθούμε να εξαλείψουμε την αύξηση του ποσοστού ανακλαστικότητας της μπάντας NIR και έτσι να έχουμε μια καλύτερη και ακριβέστερη εικόνα σχετικά με τη παραλλακτικότητα και την υγεία της καλλιέργειας.

![rbndvi_graph](https://github.com/stylalex/project/assets/139614186/58ed7bb7-85fa-4293-aa80-cd2fc2f0ea07)

Κοιτώντας τις ελάχιστες και τις μέγιστες τιμές των δεικτών, παρατηρούμε αρκετά μεγάλη διαφορά. Αυτό μας υποδεικνύει την ύπαρξη σημαντικής παραλλακτικότητας στο αγροτεμάχιο. Αυτή η ανομοιομορφία, παρατηρείται και μέσω του χάρτη, στο γυμνό έδαφος, κεντρικά και κατά μήκος. Ίσως να υπάρχει κατακράτηση νερού σ' αυτά τα σημεία, ωστόσο αυτό αποτελέι μια υπόθεση και απατείται περαιτέρω διερεύνηση με επίσκεψη στον αγρό για τον εντοπισμό του προβλήματος. 

![wdrvi_graph](https://github.com/stylalex/project/assets/139614186/5472c012-8874-4ce2-bfef-a684dc554647)

Τέλος, οι δείκτες GBNDVI, GRNDVI και RBNDVI παρουσιάζουν αρκετά μεγάλη συσχέτιση μεταξύ τους καθώς οι μέσοι όροι τους είναι πολύ κοντά. Ωστόσο, τη μεγαλύτερη συσχέτιση έχουν οι GBNDVI και GRNDVI.
